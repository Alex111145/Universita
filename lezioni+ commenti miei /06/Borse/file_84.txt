Come avete fatto fino ad ora per trasportare le vostre torte fatte in casa?

Come abbiamo fatto tutti, con imballaggi artigianali a base di strofinacci, sacchetti, borsettine di carta che spesso vi occupano entrambe le mani, sono una tragedia in macchina e soprattutto mettono a serio repentaglio l’incolumità della torta costata tempo e impegno!

Per risolvere questo "problema" ho pensato, progettato e cucito (e stra-collaudato!) questa borsa circolare per trasportare torte rotonde, la parte esterna della borsa è fatta in cotone con bordino in colore vivace e contrastante, l’imbottitura in pile ha il doppio vantaggio di proteggere torta e tortiera da eventuali urti e scossoni e mantenere un pochino la temperatura nel caso di torte ancora tiepide. Internamente la borsa è foderata in cotone leggero. Completa il tutto la copertura superiore in cotone leggero, la copertura è chiudibile con una coulisse.

La borsa è "traspirante" e ovviamente lavabile (a 40°), tutti i tessuti sono prelavati e tutte le cuciture interne sono rifinite con abbondante zig zag per evitare lo sfilacciamento. 
Per il trasporto consiglio ovviamente di coprire la torta con carta stagnola o altro per evitare che la copertura ci finisca sopra…

I manici della borsa sono lunghi circa 50 cm.

La versione "standard" è progettata per una tortiera da crostata di 27 cm di diametro.
La borsa è alta circa 10 cm e il diametro è di circa 30 cm.

Su richiesta posso fare anche altezze e diametri diversi! 

 
